## NGII component: governance
Met de verschuivende aandacht van efficiënte en doelmatige inwinning (NGII 1.0) naar datagedreven werken (NGII 2.0), ligt het voor de hand om de besturing van de NGII ook anders in te richten. Immers: in eerste instantie waren de bronhouders, de data-producenten, zelf de belangrijkste stakeholders. Zij profiteerden van de efficiëntere inwinning en consistentie van de eigen data met data van andere partijen. Dergelijke optimalisatieslagen waren goed te organiseren vanuit de afzonderlijke ketens. Nu de aandacht zich echter steeds nadrukkelijker richt op het creëren van maatschappelijke meerwaarde (door datagedreven bij te kunnen dragen aan de grote maatschappelijke opgaven), is een integralere sturing op noodzakelijk, zowel op inhoud als op financiering. 
