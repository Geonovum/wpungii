## De NGII in relatie tot de Nationale Digital Twin Infrastructuur (NDTI) voor de fysieke leefomgeving
Op allerlei plaatsen lopen initiatieven rond Digital Twins en soms wordt er zelfs gesproken over een Nationale Digital Twin Infrastructuur (NDTI) voor de fysieke leefomgeving. Maar waar liggen de overeenkomsten en verschillen tussen de NGII en een NDTI? Of anders gezegd: wat is een NDTI meer dan de NGII? 

Laten we om te beginnen inzoomen op de overeenkomsten: in beide gevallen is het doel om datagedreven werken aan vraagstukken met een ruimtelijke component te ondersteunen. En in beide gevallen beoogd de infrastructuur ordening aan te brengen: beide infrastructuren zijn in essentie afsprakenstelsels die vanuit de overheid o.a. borgen hoe betrouwbare data eenduidig ontstaat en toegankelijk wordt, hoe een gelijk speelveld ontstaat waarop alle gebruikers en leveranciers kunnen acteren en hoe een aantal principes rond privacy en ethiek bewaakt worden.
Het belangrijkste verschil tussen de NGII en een NDTI zit in de scope van de infrastructuur. De NGII beperkt zich primair tot (basis)informatie en de beschikbaarheid en toegankelijkheid ervan. Hoe een gebruiker die informatie vervolgens gaat combineren en toepassen, ligt buiten de scope van de ordeningsprincipes van de NGII. De NDTI gaat hier een stap verder in en brengt ook ordening op een aantal aspecten van de toepassing. Zo kunnen in de NDTI ook afspraken gemaakt worden over hoe reken- en simulatiemodellen toegankelijk worden en op elkaar kunnen aansluiten, over hoe naast basisdata ook meer (near) real-time data beschikbaar komt en hoe inzichten eenduidig en waarheidsgetrouw gevisualiseerd kunnen worden. Doel van een dergelijke overheids-infrastructuur is niet om complete digital twins aan te bieden vanuit de overheid, maar om een gelijk speelveld te creÃ«ren. Een speelveld waarop gebruikers en leveranciers digital twin-componenten kunnen afnemen en aanbieden, dat zodanig is ingericht, dat gebruikers kunnen vertrouwen op de uitkomsten van de analyses en veilig als uitgangspunt voor publiekrechtelijk handelen kunnen nemen.
